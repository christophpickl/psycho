<!DOCTYPE html>
<html lang="en">
<head>
<meta charset="UTF-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1.0">
<meta name="generator" content="Asciidoctor 2.0.10">
<title>Chapter 3 - Genetics</title>
<style>
@import "https://fonts.googleapis.com/css?family=Open+Sans:300,300italic,400,400italic,600,600italic%7CNoto+Serif:400,400italic,700,700italic%7CDroid+Sans+Mono:400,700";
@import "https://cdn.jsdelivr.net/gh/asciidoctor/asciidoctor@2.0/data/stylesheets/asciidoctor-default.css";

body {
    background: white;
}

.hiddenAnswer {
    color: white;
}

.disorderName {
    color: #A01F22;
    font-weight: bold;
    font-size: 14pt;
}

</style>
</head>
<body class="article">
<div id="header">
<h1>Chapter 3 - Genetics</h1>
</div>
<div id="content">
<div class="sect1">
<h2 id="_opdracht_3_1">Opdracht 3.1</h2>
<div class="sectionbody">
<div class="imageblock">
<div class="content">
<img src="../ch3-genetics/images/gene_effect.jpg" alt="Gene effect" width="400" height="100">
</div>
<div class="title">Figure 1. How genes affect behavior: Genes build proteins which change physiological systems (brain) which produce behavior, always with some environment.</div>
</div>
<div class="olist arabic">
<ol class="arabic">
<li>
<p>Wat bedoelen de auteurs met "genen produceren nooit gedrag, je hoogstens genen geassocieeren met gedrag", en hoe weerlegt hun standpunt de boodschap van het <a href="http://www.nu.nl/wetenschap/3600806/gen-zwartgalligheid-gevonden.html">artikel op NU.nl</a>?</p>
<div class="ulist">
<ul>
<li>
<p><span class="hiddenAnswer">Genen kunnen ons nooit daadwerkelijk aanzetten tot een specifieke manier van gedragen. Zij hebben enkel indirect invloed op ons gedrag doordat zij de groei en huishouding van onze fysiologische structuur beïnvloeden. Dit wordt mooi geillustreerd in de bijgevoegde figuur. Genen staan hier namelijk nergens direct in verband met gedrag. Zij bevinden zich uitsluitend in de interne fysiologische omgeving van het lichaam, waarin chemische processen hun werk doen. In die context dragen zij bij aan de productie van proteïnen die op hun beurt de bouwstenen van ons lichaam zijn.<br>
Dat geheel aan processen zorgt er vervolgens voor dat ons lichaam groeit en ontwikkelt tot een volwassen, levend organisme dat zichzelf in stand kan houden. Geen enkel gen doet dat zelfstandig. In tegendeel: het gehele proces speelt zich af in een uiterst complexe chemische omgeving waarmee genen voortdurend interacteren vanaf het moment van conceptie.<br>
Dat fysiologische systeem, het organisme, produceert vervolgens het gedrag; het zijn nooit de genen die dat doen. Bovendien staat ook dat organisme niet op zichzelf. Het interacteert voortdurend met de externe omgeving en geeft in reactie daarop vorm aan het gedrag. Met dat gedrag beïnvloedt het organisme bovendien ook nog eens zijn externe omgeving - waardoor het mogelijkerwijs ander gedrag gaat vertonen - en zijn interne omgeving - waardoor de activatie van genen wijzigt, waardoor hun proteïne productie wijzigt, waardoor het fysiologisch systeem wijzigt, waardoor het gedrag weer wijzigt.<br>
Iemand die dus beweert dat genen gedrag veroorzaken, of dat er een gen gevonden is voor zwartgalligheid, heeft het, op zijn zachtst gezegd, niet helemaal begrepen.</span></p>
</li>
</ul>
</div>
</li>
<li>
<p>Waar verwijst de term 'fenotype' naar?</p>
<div class="ulist">
<ul>
<li>
<p><span class="hiddenAnswer">De lichamelijke en gedragsmatige kenmerken die veroorzaakt worden door de interactie tussen onze genen en de omgeving.</span></p>
</li>
</ul>
</div>
</li>
<li>
<p>Hoe noemen we de genetische varianten die we erven van onze ouders?</p>
<div class="ulist">
<ul>
<li>
<p><span class="hiddenAnswer">Dit wordt het genotype genoemd.</span></p>
</li>
</ul>
</div>
</li>
<li>
<p>Elke gezonde, menselijke cel bevat 23 paar &#8230;&#8203;</p>
<div class="ulist">
<ul>
<li>
<p><span class="hiddenAnswer">chromosomen.</span></p>
</li>
</ul>
</div>
</li>
<li>
<p>Wat is het verschil tussen mitose en meiose?</p>
<div class="ulist">
<ul>
<li>
<p><span class="hiddenAnswer">Als cellen zich delen om geslachtscellen te produceren noemen we dat meiose, en als cellen zich delen om overige lichaamscellen te produceren noemen we dat mitose.</span></p>
</li>
</ul>
</div>
</li>
<li>
<p>Hoe noemen we het resultaat van de samensmelting van een eicel en een zaadcel?</p>
<div class="ulist">
<ul>
<li>
<p><span class="hiddenAnswer">Een zygoot.</span></p>
</li>
</ul>
</div>
</li>
<li>
<p>Hoe noemen we identieke tweelingen ook wel?</p>
<div class="ulist">
<ul>
<li>
<p><span class="hiddenAnswer">Monozygoot.</span></p>
</li>
</ul>
</div>
</li>
<li>
<p>Welke van deze onderstaande stellingen is juist?</p>
<div class="olist loweralpha">
<ol class="loweralpha" type="a">
<li>
<p>Een dominant allel komt alleen tot uitdrukking als het een heterozygote situatie betreft.</p>
</li>
<li>
<p>In een homozygote situatie kan alleen sprake zijn van recessieve allelen.</p>
</li>
<li>
<p>Een recessief allel komt nooit tot uitdrukking, tenzij het gecombineerd is met een dominant allel.</p>
</li>
<li>
<p>Als een kind van beide ouders het dominante allel erft, zal de dominante variant zeker tot uitdrukking komen.</p>
<div class="ulist">
<ul>
<li>
<p><span class="hiddenAnswer">De vierde stelling (d.) is juist. De overige stellingen zijn onjuist.</span></p>
</li>
</ul>
</div>
</li>
</ol>
</div>
</li>
<li>
<p>Waar is sprake van als een eigenschap sterk varieert over verschillende individuen, maar die variatie wel geleidelijk verdeeld is over alle individuen?</p>
<div class="ulist">
<ul>
<li>
<p><span class="hiddenAnswer">Dan is er sprake van een polygene eigenschap.</span></p>
</li>
</ul>
</div>
</li>
</ol>
</div>
</div>
</div>
<div class="sect1">
<h2 id="_opdracht_3_2">Opdracht 3.2</h2>
<div class="sectionbody">
<div class="paragraph">
<p>Samenvatting schrijven over "Evolution by Natural Selection".</p>
</div>
</div>
</div>
<div class="sect1">
<h2 id="_opdracht_3_3">Opdracht 3.3</h2>
<div class="sectionbody">
<div class="paragraph">
<p>Voor evolutie is voortplanting nodig, voor voortplanting is (meestal) seks nodig, en voor seks is paarvorming nodig. Het is dan ook niet voor niets dat paargedrag lange tijd het belangrijkste psychologische domein was waarop de toepassing van evolutietheorie succesvol was. Het is dan ook nog steeds het meest voor de hand liggende, en best onderbouwde voorbeeld van de meerwaarde van het idee van natuurlijke selectie in de psychologie. In deze opdracht leert u deze evolutionaire analyse van ons paargedrag begrijpen, en de belangrijkste selectiedrukken die hiermee samenhangen, te identificeren.</p>
</div>
<div class="paragraph">
<p>Als je oppervlakkig naar de natuur kijkt lijkt het een vrij gebruikelijk verschijnsel (tenminste onder zoogdieren) dat mannetjes groter, kleuriger, sterker, kortom: imposanter zijn dan vrouwtjes.</p>
</div>
<div class="olist arabic">
<ol class="arabic">
<li>
<p>Hoe wordt de bovenstaande observatie verklaard door Trivers? Of, preciezer geformuleerd: wat zijn volgens hem de natuurlijke selectiedrukken in de richting van deze opzichtigheid van mannelijke dieren?</p>
<div class="ulist">
<ul>
<li>
<p><span class="hiddenAnswer">Over het algemeen geldt voor zoogdieren, volgens Trivers, dat de vrouwelijke sekse de sekse is die het meest investeert in het nageslacht. Dit is, met name, omdat zij biologisch gebonden is aan de draagtijd en de kraamperiode, waarbij zij veel energie en tijd spendeert aan het grootbrengen van een kind.<br>
Omdat voor de mannelijke sekse deze band veel minder sterk is, is de kans dat de vrouwelijke sekse alleen achter blijft met de kinderen ook reëel. Op dat moment zal zij dus ook degene zijn die investeert in opvoeding van het kind. Deze, in vergelijking met de mannelijke sekse, verhoogde ouderlijke investering is een selectiedruk in de richting van een aantal specifieke eigenschappen.<br>
De onbalans in ouderlijke investering, leidt dus tot een kritische partnerkeuze door de vrouwelijke sekse, tot meer concurrentie tussen mannen onderling, en tot een overwegend polygyne paarvorming. Deze drie factoren samen, maken dat leden van de mannelijke sekse steeds meer opzichtige en imposante trekken gaan vertonen, en ook de kans krijgen om deze betrekkelijk exclusief door te geven aan het nageslacht, terwijl de leden van de vrouwelijke sekse betrekkelijk neutraal van uiterlijk blijven.</span></p>
<div class="ulist">
<ul>
<li>
<p><span class="hiddenAnswer">Ten eerste wordt de vrouwelijke sekse er kieskeurig door: zij wil zeker weten dat het nageslacht, waarin ze zoveel investeert, verwekt is door een lid van de mannelijke sekse dat de best mogelijk genen in de aanbieding heeft. Deze kritische keuze door de vrouwelijke sekse maakt dat telkens de meeste geschikte mannetjes een vootplantingsvoordeel krijgen.</span></p>
</li>
<li>
<p><span class="hiddenAnswer">Deze kritische houding van de vrouwelijke sekse leidt er bovendien toe dat leden van de mannelijke sekse relatief meer zullen gaan concurreren om toegang tot de vrouwelijke sekse. Hierdoor krijgen de meest imposante mannetjes een relatief voortplantingsvoordeel ten opzichte van de minder imposante mannetjes.</span></p>
</li>
<li>
<p><span class="hiddenAnswer">Dit zal tevens leiden tot een systeem waarin de best toegeruste, meest imposante mannetjes exclusieve toegang tot meerdere leden van de vrouwelijke sekse kunnen vergaren, en zodoende exclusief hun genen kunnen doorgeven aan het nageslacht. Er is dus een neiging richting polygynie.</span></p>
</li>
</ul>
</div>
</li>
</ul>
</div>
</li>
<li>
<p>Wanneer je beter naar de natuur kijkt, zie je echter ook dat het soms anders verloopt. Onder welke omstandigheden zal er bijvoorbeeld juist een polyandrische paarvorm ontstaan, waarbij de vrouwelijke sekse agressiever en opzichtiger wordt en meerdere leden van de mannelijke sekse aan zich bindt?</p>
<div class="ulist">
<ul>
<li>
<p><span class="hiddenAnswer">Een dergelijke situatie zal voornamelijk ontstaan in situaties waarin de vrouwelijke sekse niet zo sterk, en soms de mannelijke sekse zelfs sterker biologisch verbonden is met het reproductieproces. Soorten waarbij de reproductie plaatsvindt via eieren, zoals vissen, vogels, amfibieën en reptielen, komen hier voornamelijk voor in aanmerking.</span></p>
</li>
</ul>
</div>
</li>
<li>
<p>In welke gevallen zal monogamie de meest voordelige paarstrategie zijn?</p>
<div class="ulist">
<ul>
<li>
<p><span class="hiddenAnswer">Dit zal hoofdzakelijk het geval zijn bij soorten waar beide ouders een evenredig deel in het grootbrengen van het nageslacht moeten investeren, bijvoorbeeld omdat de investering van slechts één ouder niet genoeg is. We zien dit veel optreden bij vogels, waarbij het uitbroeden en voeden van de jongen veel te veel werk is voor één ouder. We zien het ook bij enkele carnivoren die hun jongen moeten voeden met de vangst van schaarse prooien, tot de jongen die zelf kunnen vangen.</span></p>
</li>
</ul>
</div>
</li>
<li>
<p>Onder welke omstandigheden is het onstaan van promiscuïteit het meest waarschijnlijk?</p>
<div class="ulist">
<ul>
<li>
<p><span class="hiddenAnswer">Promiscuïteit lijkt met name samen te hangen met een sociaal systeem waarin meerdere leden van beide seksen in betrekkelijke harmonie samenleven in een grotere groep. Met name bij bonobo&#8217;s en in mindere mate bij chimpansees komt dit voor en lijkt seks vanwege de stressreducerende werking ook een middel om die harmonie te bewerkstelligen. Bijkomend voordeel is dat het voor leden van de mannelijke sekse totaal onduidelijk is wie de verwekker is van eventuele kinderen, en dat het nageslacht dus kan rekenen op ouderlijke investering vanuit de hele groep en niet van slechts één mannetje.</span></p>
</li>
</ul>
</div>
</li>
<li>
<p>In de introductie op deze studietaak stelden we dat de mens wellicht eerder een rare vogel is dan een mensaap, wanneer het om paarvorming gaat. Kunt u nu aan de hand van het voorgaande de argumentatie geven voor die stelling?<br>
Bespreek de vier typen paarvorming, die we gezien hebben, in relatie tot de mens.<br>
Van welk vorm is bij de mens het meest sprake?<br>
Welke selectiedruk kan ten grondslag gelegen hebben aan het ontstaan van dit type paarvorming?<br>
Als we de mens vergelijken met een vogel, gaat het dan om een redenering vanuit analogie of vanuit homologie?</p>
<div class="ulist">
<ul>
<li>
<p><span class="hiddenAnswer">Er zijn natuurlijk altijd uitzonderingen, maar als soort zijn we niet promiscue, en al helemaal niet in de mate waarin bonobo&#8217;s dat zijn. Ook polyandrisch zijn we zeker niet. Polygynie komt wat vaker voor, maar zelfs in streken waar dit een legale samenlevingsvorm is, is het merendeel van de verbintenissen monogaam van aard. Al met al lijken we dus vooral een betrekkelijk monogame soort. Dit zien we ook aan het gebrek aan opzichtige verschillen tussen mannen en vrouwen. Mannen zijn wel wat groter, maar het verschil is lang niet zo uitgesproken als bij de meeste zoogdieren, en mannen zijn lang niet zo uitbundig versierd, als bij andere zoogdieren vaak het geval is.<br>
De selectiedruk die hier aan ten grondslag zou kunnen liggen, is de betrekkelijk lange periode van zorg die kinderen nodig hebben. Meer dan bij elk ander zoogdier, is een ouderlijke investering van de vader noodzakelijk. Dit betekent dat er een betrekkelijk gelijkmatige ouderlijke investering door beide seksen geleverd moet worden, dat beide seksen ongeveer even kritisch zullen zijn bij de partnerkeuze, en dat er dus betrekkelijk weinig sekseverschillen zullen optreden. In die zin lijken we inderdaad meer op vogels, dan op bonobo&#8217;s. Immers: vogels zitten vanwege de lange broedtijd, en zorg voor de kinderen totdat ze kunnen vliegen, in een vergelijkbare situatie als de mens.<br>
Dit is een argument vanuit de analogie tussen mens en vogel. De primaire selectiedruk waar we het hier over hebben is de uitgebreide broedzorg, waar zowel de mens als veel vogels mee te maken krijgen. We kijken dus niet naar genetische verwantschap, maar naar een toevallige vergelijkbaarheid van selectiedrukken.</span></p>
</li>
</ul>
</div>
</li>
</ol>
</div>
</div>
</div>
<div class="sect1">
<h2 id="_opdracht_3_4">Opdracht 3.4</h2>
<div class="sectionbody">
<div class="paragraph">
<p>Er is altijd een bepaalde genetische variatie in eigenschappen. Die variatie maakt dat sommige individuen beter zijn aangepast om te overleven in hun leefomgeving. Dit heeft invloed op de kans dat het betreffende individu zich zal voortplanten. Daarbij krijgt het betreffende individu de kans om zijn goed aangepaste ontwerp over te dragen aan de volgende generatie. In deze opdracht gaan we dat kernschema toepassen op twee andere gedragsdomeinen.</p>
</div>
<div class="paragraph">
<p>Eigenlijk bestaat het hele evolutionaire argumentatieschema uit twee simpele componenten: 1) erfelijke variatie en 2) natuurlijke selectie, waardoor telkens aan de beste opties voorrang worden verleend bij de voortplanting. Met natuurlijke selectie wordt bedoeld dat een soort als het ware geboetseerd wordt door de omgeving waarin het moet zien te overleven. De druk van de eisen van de omgeving op het organisme noemen we de selectiedruk. Bijvoorbeeld, als een dier moet weglopen voor zijn vijand, dan drukt de selectie op de snelheid van het dier. De natuurlijke selectie zorgt dan voor snelle dieren, omdat de langzaamste dieren sterven.</p>
</div>
<div class="paragraph">
<p>Van die erfelijke variatie weten we ook dat die op basis van toeval onstaat door recombinatie en mutatie van ons genetisch materiaal. Dat toeval is als wetenschappelijke theorie niet bruikbaar, omdat je er niets mee kunt verklaren en voorspellen. Zo bezien moet elke evolutionaire verklaring uitsluitend gaan over natuurlijke selectiedrukken die in het verleden hebben geslecteerd voor specifieke gedragingen in een specifieke context.</p>
</div>
<div class="paragraph">
<p>Probeer nu met die ogen de passages over agressie en hulpgedrag te herlezen en identificeer daarbij zoveel mogelijk van dergelijke selectiedrukken die genoemd worden voor dat gedrag. Wees daarbij zo specifiek mogelijk.</p>
</div>
<div class="olist arabic">
<ol class="arabic">
<li>
<p>Welke selectiedrukken voor agressief gedrag kunt u vinden in de tekst?</p>
<div class="ulist">
<ul>
<li>
<p><span class="hiddenAnswer">Agressie en de onderliggende fysiologische mechanismen hebben in het verleden geholpen bij het vergaren en behouden van bestaansmiddelen die nodig waren voor het voortbestaan en de voortplanting. Veelal gaat het daarbij om de toegang tot seksuele partners. Daarbij is de door agressief gedrag toegenomen voortplantingskans een natuurlijke selectiedruk die zorgt voor het behoud van dat agressieve gedrag.<br>
Ook kan het gaan om het verdedigen van voedselbronnen zoals het territorium waarin het dier zijn voedsel verzamelt. Daarin is de door agressief gedrag toegenomen beschikbaarheid van voedsel een natuurlijke selectiedruk die zorgt voor het behoud van dat agressieve gedrag.</span></p>
</li>
</ul>
</div>
</li>
<li>
<p>Welke algemene conclusie kunt u trekken over selectiedrukken, op basis van uw voorgaande analyse van agressief gedrag?</p>
<div class="ulist">
<ul>
<li>
<p><span class="hiddenAnswer">Agressie en de onderliggende fysiologische mechanismen dragen bij aan het vergaren en behouden van bestaansmiddelen die nodig waren voor het voortbestaan en de voortplanting. Bij mannelijke primaten lijkt dat met name te gaan om toegang tot seksuele partners. Daarbij zijn de door agressie toegenomen voortplantingskansen een natuurlijke selectiedruk die zorgen voor het behoud van dat agressieve gedrag.<br>
Bij vrouwelijke primaten lijkt het minder eenzijdig om seksuele toegang te gaan, maar betreft het eerder het verkrijgen van voedselbronnen, en het verdedigen van nageslacht. In deze gevallen zijn de door agressie toegenomen kansen op het eigen voortbestaan, en het voortbestaan van het nageslacht, de selectiedrukken die zorgen voor behoud van het agressieve gedrag.<br>
Selectiedrukken lijken dus altijd de voortplantingskansen te verhogen van het organisme zelf (indirect door lijfsbehoud en direct door paring) of die van het nageslacht (door het in leven te houden tot het seksueel volwassen is). Dat is ook niet zo vreemd, want dat is precies waar evolutie over gaat: het doorgeven van genen aan volgende generaties.</span></p>
</li>
</ul>
</div>
</li>
<li>
<p>Hoe is vanuit dit perspectief over selectiedrukken - die leiden tot een organisme dat altijd aan het werk is om zijn eigen genen te verspreiden - hulpgedrag te begrijpen? De auteurs noemen twee vormen van hulpgedrag: coöperatie en altruïsme. Definieer beiden. Leg van beide vormen uit welke selectiedrukken een rol gespeeld hebben bij hun ontstaan.</p>
<div class="ulist">
<ul>
<li>
<p><span class="hiddenAnswer">Vanuit evolutionair perspectief is hulpgedrag gedefinieerd als gedrag dat leidt tot een toename van kansen op overleven en voortplanten van een ander. De auteurs onderscheiden daarbij coöperatie en altruïsme.<br>
Zolang het gaat om coöperatie, waarbij de hulp aan de ander ook ten goede komt aan de eigen kansen om te overleven en voort te planten, is dat vanuit evolutionair perspectief goed te begrijpen. Er gaat weliswaar tijd en energie verloren die ten goede komt aan de kansen van de ander, maar dat wordt goed gemaakt door het positieve effect dat het gedrag heeft op de eigen kansen. Hier ligt de selectiedruk voor het helpen van de ander, dus in de toename van het eigen evolutionaire succes.<br>
Lastiger wordt het als het om altruïsme gaat. Dit is gedrag waarbij het hulpgedrag ten koste gaat van het eigen evolutionaire succes, doordat het de eigen kansen op overleven en voortplanten verlaagt. Om dit te verklaren zijn binnen de evolutieleer twee theorieën ontwikkeld, die beiden laten zien dat het in dit soort situaties niet daadwerkelijk om altruïsme gaat.<br>
De eerste is de theorie van verwantschapsselectie. Deze stelt dat het ogenschijnlijk altruïstische gedrag hoofdzakelijk ten goede komt aan individuen die genetisch verwant zijn met de hulpgever. De hulpgever verhoogt met dergelijk gedrag dus wel degelijk de kans dat een deel van zijn genetisch materiaal verspreid raakt. U zou het kunnen zien als een verwaterde variant van het helpen van het eigen nageslacht.<br>
De tweede is de theorie van reciprociteit. Deze stelt dat het bij ogenschijnlijk altruïstisch gedrag in feite gaat om coöperatie op de lange termijn. Zodra een individu in staat is om te onthouden wie het geholpen heeft, en geneigd is om hulp aan individuen die nooit iets terug doen stop te zetten, is hulpgedrag in wezen een vorm van zelfzuchtigheid omdat het de kans verhoogt dat het individu in de toekomst geholpen zal worden door anderen.</span></p>
</li>
</ul>
</div>
</li>
<li>
<p>Naar aanleiding van de analyse van agressie, vroegen we u om een algemene conclusie te trekken over de aard van selectiedrukken. Bent u nu geneigd om uw conclusie over selectiedrukken aan te passen?</p>
<div class="ulist">
<ul>
<li>
<p><span class="hiddenAnswer">Hoewel de evolutionaire verklaringen voor hulpgedrag complexer zijn dan die voor agressie, behoeft de conclusie over selectiedrukken geen aanpassing. Om hulpgedrag te verklaren moeten we meer weten over de evolutionaire context waarin het plaatsvindt - bijvoorbeeld of het gaat om hulp aan verwanten of aan vreemden, en of het organisme beschikt over voldoende cognitieve vermogens om in staat te zijn tot reciprociteit - maar direct of indirect is de verklaring nog steeds te herleiden tot het verspreiden van het eigen genetisch materiaal.<br>
We kunnen er echter wel wat aan toevoegen. Tot nu toe ging het om verspreiding van genen via eigen lijfsbehoud, voortplanting en bescherming van het nageslacht. Inmiddels weten we dat het gaat om verspreiding van genen via eigen lijfsbehoud, voortplanting, bescherming van het nageslacht, en bescherming van overige genetische verwanten.<br>
Let op: voor de theorie van verwantschapsselectie hebben we nu een toevoeging gedaan, maar voor de theorie van reciprociteit niet. Dit is ook niet nodig, want reciprociteit is te herleiden tot eigen lijfsbehoud.</span></p>
</li>
</ul>
</div>
</li>
</ol>
</div>
<hr>
<div class="paragraph">
<p><a href="index.html">Alle opdrachten</a></p>
</div>
</div>
</div>
</div>
<div id="footer">
<div id="footer-text">
Last updated 2024-05-29 20:27:39 +0200
</div>
</div>
</body>
</html>